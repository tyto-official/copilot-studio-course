# Kunskap i Copilot Studio – på djupet

I kursen lärde vi oss lägga till kunskap via dokument och webbsidor. Men hur fungerar det egentligen bakom kulisserna? Och vad gör man när den vanliga kunskapssökningen inte räcker?

![Kunskapskällor i Copilot Studio](../assets/images/tips-knowledge/1.png)

---

## Hur RAG fungerar (bakom kulisserna)

När du lägger till ett dokument som kunskap i Copilot Studio använder Microsoft en teknik som heter **RAG** – *Retrieval-Augmented Generation*.

I korthet fungerar det så här:

```mermaid
flowchart LR
    A[Användaren ställer en fråga] --> B[Agenten omformulerar frågan]
    B --> C[Frågan vektoriseras]
    C --> D[Matchas mot textdelar i kunskapsbanken]
    D --> E[Relevanta delar chunkar skickas till LLM]
    E --> F[Agenten formulerar ett svar]
```

1.  **Användaren ställer en fråga** i chatten (eller via en trigger).
2.  **Agenten omformulerar frågan** utifrån vad den uppfattade att användaren menade.
3.  **Frågan vektoriseras** – omvandlas till en matematisk representation.
4.  **Matchning mot kunskapsbanken** – de semantiskt närmaste delarna (*chunks*) av dina dokument hittas.
5.  **Relevanta delar skickas till LLM** som bygger ett svar baserat på den hämtade texten.

!!! info "Vill du förstå RAG på djupet?"
    Kolla in denna förklaringsvideo: [RAG Explained (YouTube)](https://youtu.be/ee4X-JCDL8o?si=DUVdMrAOikwUQwHQ)

---

## Begränsningar i Copilot Studio

Microsoft specificerar inte exakt hur deras RAG-implementation fungerar gällande:

- **Chunking** – hur dokumenten delas upp i delar
- **Overlapping** – om delarna överlappar varandra
- **Antal chunks** – hur många delar som hämtas per fråga

Det går inte heller att konfigurera dessa parametrar. Vad man *kan* se baserat på Microsofts dokumentation är att det oftast returneras **ungefär tre chunks** per dokumentfråga.

---

## När fungerar kunskapssökning bra?

Kunskapssökning (RAG) är bäst på att **hitta nålar i en höstack** – att svara på konkreta, specifika frågor.

**Fungerar bra:** ✅

- *"Vilka tider har supporten öppet?"*
- *"Vad kostar Surface Laptop 13?"*
- *"Vad händer om jag tappar min jobbtelefon?"*

**Fungerar sämre:** ⚠️

- *"Sammanfatta hela dokumentet"*
- *"Jämför alla produkter och ge mig den bästa"*
- Frågor som kräver att agenten ser **hela** dokumentet på en gång

!!! tip "Samband och jämförelser"
    RAG kan ibland hitta samband mellan olika delar av ett dokument – men det är **mycket beroende av datan** och hur den är strukturerad. Ju tydligare och mer avgränsar dina dokument är, desto bättre fungerar sökningen.

---

## Flera iterationer med resonerande modeller

Normalt kör agenten bara **en iteration** av kunskapssökningen. Den ställer sin fråga, får tillbaka chunks, och formulerar ett svar.

Men om du använder en **resonerande modell** (reasoning model) kan agenten göra **flera frågor** mot kunskapsbasen om den inte känner att den fick tillräckligt med information vid första försöket.

!!! tip "Styr via instruktioner"
    Du kan påverka detta beteende genom agentens **beskrivning och instruktioner**. Till exempel kan du instruera agenten att "söka i kunskapen flera gånger om svaret är otydligt" för att öka chansen att hitta rätt information.

---

## Alternativ: Hämta hela dokumentet via ett verktyg

Ibland räcker det inte med RAG. Om agenten behöver se **hela dokumentets innehåll** – t.ex. för att sammanfatta, jämföra produkter, eller svara på breda frågor – kan du skapa ett **verktyg** som hämtar hela filen.

### Steg-för-steg: Skapa ett Agentflöde för heldokumenthämtning

#### 1. Skapa flödet

1.  Navigera till **Agentflöden** och skapa ett **nytt agentflöde**.
    *(Du kan göra detta via Ämnen → + → Lägg till ett verktyg → Nytt agentflöde, precis som i kapitel 8).*

2.  Du ser två noder:
    - **När en agent anropar flödet** (Indata)
    - **Respond to the agent** (Utdata)

3.  **Viktigt:** Lägg **inte** till några indataparametrar. Flödet ska alltid hämta samma fil – ingen input behövs.

#### 2. Lägg till "Hämta filinnehåll"

1.  Klicka på **plus-tecknet (+)** mellan de två noderna.
2.  Sök efter **Hämta filinnehåll** – välj SharePoint- eller OneDrive-varianten beroende på var din fil ligger.

![Hämta filinnehåll](../assets/images/tips-knowledge/2.png)

3.  Konfigurera noden:
    - **Webbplatsadress:** Välj din SharePoint-sida.
    - **Fil:** Navigera till den specifika filen du vill hämta.

![Välj fil](../assets/images/tips-knowledge/3.png)

#### 3. Konfigurera utdata

1.  Klicka på noden **Respond to the agent**.
2.  Klicka **+ Lägg till utdata** → **Text**.
3.  Döp utdatan till ett passande namn, t.ex. `ProduktData`.
4.  Klicka på **fx**-symbolen (Infoga uttryck).
5.  Skriv in följande uttryck:

    ```powerfx
    body('Hämta_filinnehåll')
    ```

    *Detta hämtar själva textinnehållet från filen – det som agenten sedan kan läsa och analysera.*

6.  Klicka **Lägg till**.

![Uttryck för filinnehåll](../assets/images/tips-knowledge/4.png)

#### 4. Spara och publicera

1.  Klicka **Spara utkast**.
2.  Klicka på **Översikt** (till vänster om flödesnamnet).
3.  Klicka **Redigera** under *Detaljer*.
4.  Ge flödet ett passande namn, t.ex.:

    ```text
    Produktinformation
    ```

5.  Skriv en beskrivning, t.ex.:

    ```text
    Detta flöde används för att hämta och ge tillbaka all text som finns gällande företagets produktinformation.
    ```

6.  Klicka **Spara**.
7.  Gå tillbaka till **Designer** och klicka på **Publicera**.
8.  Om allt fungerar får du en grön bekräftelseruta.

#### 5. Lägg till som verktyg i agenten

1.  Navigera till din agent.
2.  Klicka på **Lägg till ett verktyg** → **Flöden**.
3.  Välj ditt nyligen skapade flöde (**Produktinformation**).
4.  Klicka **Lägg till och konfigurera**.
5.  Kontrollera att **namn** och **beskrivning** stämmer:
    - **Namn:** `Produktinformation` (bör redan vara ifyllt)
    - **Beskrivning:**
      ```text
      Detta verktyg genererar hela texten för företagets produktinformationsdokument.
      ```
6.  **Spara** verktygskonfigurationen.

#### 6. Uppdatera agentens instruktioner

1.  Gå till **Översikt**.
2.  Klicka **Redigera** vid Instruktioner.
3.  Lägg till:

    ```text
    - Använd verktyget /Produktinformation för att se all information om företagets produkter.
    ```

    *(Kom ihåg att välja verktyget från popupmenyn så att det blir en aktiv länk.)*

4.  Klicka **Spara**.

---

## Jämförelse: RAG vs Heldokumentverktyg

| | RAG (Kunskap) | Heldokument (Verktyg) |
|---|---|---|
| **Bäst för** | Specifika frågor | Breda frågor, sammanfattningar |
| **Dokumentstorlek** | Stora dokument fungerar bra | Begränsas av kontextfönstret |
| **Konfiguration** | Ingen – automatisk | Kräver agentflöde |
| **Kostnad** | Låg (liten mängd text) | Högre (hela dokumentet skickas) |
| **Flera dokument** | Söker i alla samtidigt | Ett flöde per fil (statisk) |

---

## Dynamisk hämtning av flera dokument

Metoden ovan fungerar utmärkt för **en specifik fil**. Men vad händer om du vill att agenten ska kunna välja *vilken* fil den hämtar?

Detta kräver lite mer konfiguration – du behöver:

1.  Lägga till en **indataparameter** i flödet (t.ex. filnamn eller fil-ID).
2.  Använda dynamiskt innehåll i *Hämta filinnehåll*-noden istället för en fast fil.

!!! warning "Begränsning: Filformat"
    Denna teknik fungerar för **text-baserade filer** (.txt, .md). För Word-dokument (.docx) och PDF-filer krävs extra steg eftersom dessa format inte returnerar ren text direkt. Det enklaste sättet att hantera Word-filer är att använda den vanliga RAG-kunskapen (ladda upp som kunskap) eller konvertera dem till text först.

---

!!! tip "Tumregel"
    - **Få, specifika frågor** → RAG (Kunskap) räcker
    - **Behöver se helheten** → Skapa ett verktyg
    - **Blandat** → Använd båda! RAG för snabba svar, verktyg för djupgående analys
